# Viikkoraportti 3

**Käytetty aika:** n. 8 tuntia raportin kirjoittamisaikana

## Mitä tehty
Olin tällä viikolla jatkuvasti flunssainen, joten myöhästyin taas deadlinesta. Sain kuitenkin toteutettua triangulaation soveltaen Wikipediasta löytyvää pseudokoodia ja se toimii todella nopeasti.

Koodi ottaa generoitujen huoneiden keskipisteet listana ja tekee niille triangulaation, joka palauttaa setin tupleja jotka vastaavat sallittujen kolmioiden sivuja. Sivut piirretään näytölle tällä hetkellä välittömästi, mutta teen niille todennäköisesti jonkinlaisen animaation myöhemmin. 
Regenerate-nappi generoi uuden luolaston ja tekee sille triangulaation ilman minkäänlaista havaittavaa viivettä.

## Mitä opittu
Delaunay-triangulaation toteuttaminen käytännössä. Suurin osa ajasta meni pseudokoodin tutkimiseen ja sen ymmärtämiseen.

## Epäselvää / vaikeuksia
En tiedä miksi näin käy aina, mutta jostain syystä stressi tästä kurssista aiheuttaa edelleen sen, että teen mieluummin muiden kurssien tehtäviä ja lykkään tämän aina viime tippaan. Algoritmi itsessään etenee ihan hyvin, mutta pelkään, että kurssi menee mönkään näiden viikkodeadlinejen takia. 

Tämän lisäksi vaikeuksia aiheutti tällä viikolla tuo edellä mainittu flunssaisuus. Halusin käyttää koko lauantain tähän, mutta en lopulta pystynyt edes pysymään hereillä koko päivää ja jouduin nukkumaan välissä, johon meni kallista aikaa.

## Seuraavaksi
Tiedostan, että en mitenkään voi jatkaa tällä samalla tavalla, joten tärkein prioriteetti on muuttaa rutiineja ja keskittyä tähän kurssiin ennen mitään muita kursseja.

Haluan saada ainakin minimum spanning treen ja käytävien generoinnin valmiiksi. Jos aikaa jää, rupean miettimään animaatioita ja dynaamista parametrien muuttamista.

## Kysymyksiä
Onko tätä suoritusta vielä mahdollista pelastaa, vaikka olen myöhästynyt deadlineista jatkuvasti?